BILO JE TO U VRLO DAVNO DOBA. NA JEDNOJ
KRČEVINI U STAROJ BUKOVOJ GORI ŽIVIO STARAC
VJEST SA SVOJA TRI UNUKA. DESILO SE, DA JE
STARAC OSTAO SAM SA SVOJOM UNUČADI TE IH
OTHRANIO OD MALENA. BILI PAK UNUCI SAD VEĆ
PODRASLI MOMCI, DJEDU DO RAMENA I POVIŠE 
RAMENA. JEDNOG JUTRA U PROLJEĆE USTADE STARI
VJEST RANO PRIJE SUNCA, PROBUDI SVOJA TRI 
UNUKA I REČE IM DA IDU U ŠUMU, GDJE SU 
LANI MED VADILI, I DA VIDE KAKO LI SU PČELCI
PREZIMILI I IZLAZE LI VEĆ PČELICE OD 
ZIMSKOG SNA. BIJAŠE DOBAR KOMAD PUTA DO 
ONOGA MJESTA, GDJE BIJAHU PČELCI. NO SVA
TRI BRATA POZNAVAHU ŠUMSKE PROLAZE, ZATO
UĐOŠE SIGURNO I RADOSNO U ŠUMU. NEGO U 
ŠUMI BIJAŠE JOŠ  NEKUD TAMNO I NEMILO,
JER SUNCE JOŠ  NE BJEŠE GRANULO, NITI SE
ČULE PTICE ILI ZVJERKE. ZATO POSTADE BRAĆI
NEKAKO STRAŠNO U OVOJ TIŠINI, JER JE ZOROM
PRIJE SUNCA RADO POVLAČILO ŠUMOM, SVE OD
KROŠNJE DO KROŠNJE, ZLOBNI BJESOMAR,
VLADAR SVIH ŠUMSKIH BJESOVA.